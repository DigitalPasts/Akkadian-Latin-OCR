𒁾𒉿 𒀀𒊮 𒉿𒄿 𒂄𒁍 𒅇 𒄑𒊷 
𒄘 𒀀𒇉 𒄖𒍝𒊒 𒃻 𒉆 𒀕𒆠 
𒐐𒌑 𒃻 𒁹𒀴𒀭𒄖𒆷 𒀀𒋙 𒃻 𒁹𒈾𒁷 𒀀 𒁹𒀭𒌍𒋾𒀀𒅆 
𒃻 𒁹𒂍𒀭𒈾𒈜𒌶 𒀀𒋙 𒃻 𒁹𒊑𒄷𒄭 𒀀 𒁹𒀭𒌍𒋾𒀀𒅆 
𒀀𒆠𒄿 𒂍 𒀜𒁍𒌅 𒀸 𒋰𒄫𒌈 𒌑𒌁𒊏 
𒈫𒈨𒐐 𒀸 𒁹 𒌑 𒊕𒆠 𒀭𒋫 𒍑𒊓𒁺 𒁹𒀭𒀝𒋩 
𒀀𒋙 𒃻 𒁹𒌑𒆪𒈬 𒌉 𒁹𒂍𒆳𒍝𒄫 
𒈫𒈨𒐐 𒀸 𒁹 𒌑 𒊕𒆠 𒆠𒋫 𒍑𒊓𒁺 
𒁹𒀴𒀭𒄖𒆷 𒀀𒋙 𒃻 𒁹𒈾𒁷 𒀀 𒁹𒀭𒌍𒋾 
𒈾𒁲𒈾𒉡 𒀀𒊮 
𒍑 𒀭𒋫 𒁹𒀭𒀝𒋩 𒀀𒋙 𒃻 𒁹𒌑𒆪𒈬 
𒍑 𒆠𒋫 𒀀𒊮 𒊮𒁍𒌑 𒀀𒊮 
𒌌𒌅 𒊺𒁁 𒌷 𒀀𒁲 𒋗𒉺𒇻 𒌷 
𒀀𒆠𒄿 𒐐 𒈨𒌍 𒄿𒆳𒁕𒀜 
𒆠𒄿 𒑛 𒈠𒈾 𒐋 𒂆 𒆬𒌓 𒆬𒉻𒁺 𒁹𒀭𒋙𒃻𒈬 
𒀀𒋙 𒃻 𒁹𒋫𒆧𒀭𒄖𒆷 𒀀 𒁹𒂟𒀭𒌍 
𒀉𒋾 𒂍𒀭𒈾𒇷𒄿𒉿 𒀀𒋙 𒃻 𒁹𒊑𒄷𒄭 
𒀀 𒁹𒀭𒌍𒋾𒀀𒅆 𒆠𒇴 𒅎𒁁𒂊𒈠 𒄿𒌑 
𒉚𒋙 𒃵𒊒𒌅 
𒉽 𒐐𒁹 𒂆 𒆬𒌓 𒆬𒉻𒁺 𒀀𒁲 𒐊 𒂆 𒆬𒌓 
𒃻 𒀀𒆠𒄿 𒉿𒄿 𒀀𒋻 𒋧𒉡 𒁹𒂍𒀭𒈾𒈜𒌶 
𒀀𒋙 𒃻 𒁹𒊑𒄷𒄭 𒀀 𒁹𒀭𒌍𒋾𒀀𒅆 𒉚 𒂍𒋙 
𒆠𒄿 𒅗𒉺𒅁 𒂵𒂇𒋾 𒀸 𒋗𒈫 𒁹𒀭𒋙𒃻𒈬 
𒀀𒋙 𒃻 𒁹𒋫𒆧𒀭𒄖𒆷 𒌉 𒁹𒂟𒀭𒌍 
𒈠𒆟 𒀀𒉈 𒍝𒆠 𒊒𒄖𒌝𒈠𒀪 
𒌌 𒄿𒅆 𒌌 𒄿 𒌌 𒄿𒌉𒊒𒈠 𒀀𒈾 
𒀀𒄩𒈨𒌍 𒌌 𒄿𒊩𒄖𒈬 𒈠𒋾𒈠 
𒀸 𒂕 𒌓𒈨 𒀸 𒋀𒈨𒌍 𒌉𒈨𒌍 𒅎𒊑𒀀 𒉌𒋢𒌅 
𒌋 𒊓𒆷𒌈 𒃻 𒁹𒂍𒀭𒈾𒈜𒌶 𒀀𒋙 𒃻 𒁹𒊑𒄷𒄭 
𒀀 𒁹𒀭𒌍𒋾𒀀𒅆 𒊭 𒍮𒁶 𒀀𒈾 𒌋𒅗 𒀀𒊮 
𒈬𒈨𒌍 𒄿𒁳𒁍𒌒 𒌑𒆳𒁀𒁍 𒁄𒌑 𒌑𒄷𒋡𒊒 
𒉺𒄫𒀀𒉡 𒀀𒊮 𒈬𒈨𒌍 𒀀𒁲 𒌋𒈫𒋫 𒀀𒀭 𒄿𒋫𒀮𒁄 
𒀸 𒅗𒅘 𒅎𒁾 𒈬𒈨𒌍 
𒅆 𒁹𒃻𒁺 𒀀𒋙 𒃻 𒁹𒁺𒆰 𒌉 𒁹𒄷𒌦𒍪𒌑 
𒁹𒀭𒂗𒋀𒈨𒌍𒁀𒃻 𒀀𒋙 𒃻 𒁹𒁀𒄠𒈠𒀀 𒀀 𒁹𒌒𒊐𒌈 
𒁹𒄀𒅖𒇻 𒀀𒋙 𒃻 𒁹𒀭𒂗𒈬𒃻𒌦 𒀀 𒁹𒀭𒅂𒈤𒀭𒈨 
𒁹𒈾𒁷 𒀀𒋙 𒃻 𒁹𒁀𒃻𒀀 𒀀 𒇽𒁶 
𒁹𒃻𒈬 𒀀𒋙 𒃻 𒁹𒀭𒀝𒉽 𒀀 𒁹𒂟𒀭𒌍 
𒁹𒆠𒀭𒌓𒁷 𒀀𒋙 𒃻 𒁹𒆳𒈾𒀀 𒀀 𒁹𒀭𒂗𒀀𒌶 
𒁹𒁀𒆳𒋢 𒀀𒋙 𒃻 𒁹 𒀀 𒀀 𒁹𒈾𒁀𒀀𒀀 
𒁹𒀭𒂗𒈾𒁷𒀀 𒀀𒋙 𒃻 𒁹𒈬𒀭𒀫𒌓 𒀀 𒁹𒋩𒀭𒌍 
𒁹𒁀𒆳𒋢 𒀀𒋙 𒃻 𒁹𒆠𒆗𒌅 𒀀 𒁹𒋩𒀭𒀫𒌓 
𒁹𒀭𒈹𒈾𒆰𒆕 𒀀𒋙 𒃻 𒁹𒀴𒀀 𒀀 𒇽𒋗𒄩 
𒌋 𒇽𒋃 𒁹𒂍𒀭𒈾𒇷𒄿𒉿𒌶 𒀀𒋙 𒃻 𒁹𒊑𒄷𒄭 
𒀀 𒁹𒀭𒌍𒋾𒀀𒅆 𒁷𒌁𒆠 𒌗 𒊺 
𒌓 𒌋𒐈 𒄰 𒈬 𒌋𒐌 𒄰 𒀭𒀝𒃻𒁺𒌶 𒈗 𒁷𒌁𒆠 
𒍮𒁓 𒁹𒂍𒀭𒈾𒇷𒄿𒉿𒌋𒀫 
𒆠𒈠 𒅎𒈩𒋙 𒌅𒌓𒁕𒀀𒋫 